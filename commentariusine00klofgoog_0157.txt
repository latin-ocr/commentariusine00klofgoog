Gap. 11. v. 9-10. 153

ismael et reliqui Abrahae filii sola naturali gignendi virtute pro-
creati fuerunt.

V. 9. „Promissionis enim verbum hoc (scil. erat): Eo tem·
pore veniam, et erit Sarae filius.“ Pro: κατὰ τὸν καιρὸν in textu
hebraeo legitur: si tempus revixerit, i. e. redierit praesens
dieS, seu anno proximo. De hac promissione scriptum est in
Genesi (18, 10.)‚ et sensus verborum Dei est: Anno proximo
veniam rursus ad te (promissionem meam impleturus), et Sara,-
conjux tua sterilis et vetula, filium pariet. In tota argumen-
tatione hac considerat s. apostolus historiam Abrahami tauquam
typum futuri regni Messiani, oeconomiae novae, ¹N. T„ atque
vult dicere: Sicut nou omnes filii, quos Abrahamus naturaliter,
i. e. sola naturali gignendi virtute, procreavit, computati sunt in
illo semine, cui factae sunt promissiones seu assumpti sunt in
progenitores populi electi V. T„ sed tantum Isaac, qui vi di-
vinae promissionis et gratiae progenitus fuit, computatus
est verus Abrahae filius atque assumptus in progenitorem populi
electi V. T. — ita etiam adoptio in populum Dei N. T„ seu electio
ad novam oeconomiam et ad bona in ea promissa, nominatim
ad justificationem, non est Jure generationis carnalis, sed est
supernaturale indebitum beneficium Dei. Ex hisce
dictis autem consequitur, verbum Dei non excidisse (v. 6.),
quamquam plerique Israelitarum non pertineant ad populum Dei
N. T„ quum hi, utpote increduli adeoque nec sicut Isaac super-
naturaliter nati, non ii essent Israelitae‚ ad quos illud Dei
verbum pertinebat. ·

V. 10. „Non solum autem, sed etiam Rebecca, quae βω uno,
IsaacO, patre nostro, semen habebat.“ Versu hoc et sequentibus
usque ad v. 13. inclusive, evidentius probat ex electione J acobi,
electionem ad oeconomiam novi Testamenti, seu adoptionem ad
populum electum N. T. et ad bona ei promissa, nominatim ad
justificationem, esse gratuitam, nulloque jure debitam. - Quum
huic, quod modo apostolus de Ismaele et Isaaco dixerat,
opponi potuisset, Ismaelem rejectum fuisse, quia ex Agare ancilla
genitus erat, Isaacum vero electum fuisse, quia ex Sara, libera
uxore et domina, procreatus est - apostolus nunc hanc excep-
tionem praeoccupaturus, aliu d profert argumentum, ductum sci-
licet a typicis personis J acobi et Esau, ex quibus Deus jam,
antequam nati essent, alterum (J acobum) solummodo assumpsit
ad dignitatem patriarchae et progenitorem populi electi
veteris Testamenti, Esau autem non assumpsit, quamquam ambo

