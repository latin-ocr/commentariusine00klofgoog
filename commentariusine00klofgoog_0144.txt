 

140 σαι». vm. v. ιιι-ω.

tota hac deductione utitur s. apostolus tempore praeterito
(vocavit, justificavit, glorificavit) loco praesentis, ut c e r t i t u din e m
atque infallibilitate m istius decreti divini significet juxta morem
prophetarum3 nam in aeternis Dei decretis praesentia et futura
sunt veluti praeterita. — S. apostolus ergo dicit, praedesti-
natos, ad fidem vocatum, justificatum et glorificatum
iri; omne hoc in illis implebitur, quia aeternum Dei decretum
non potest mutari· atque irritum reddi. Quodsi tamen justificati
pereant, illi non sunt praedestinati ad beatitatem aeternam;
non sunt vero ad hanc beatitatem praedestinati, quia Deus ab
aeterno praevidit, eos cum gratia non usque ad finem cooperaturos esse.

V. 31. „Quid iqitur dicemus ad hacc Ψ( - Verbis his apo-
stolus lectores suos invitat ad con cl udendu m ex praemissis
(uti infra 9, 30.), atque vult dicere: Quum tanta sit cura Dei
circa nostram (gratis justificatorum) salutem, quid inde colligere
possumus t> Id scilicet: „Si Deua pro nobis, quis contra nos Ψ(
Vult dicere: Si Deus omnipotens pro nobis stat, cum sit nemo
Deo potentior, quis adversarius contra nos ita insurgat, ut salutem
nostram impediat? Eodem sensu loquitur Christus: „Et non ra-
piet oves meas quisquam de manu mea. Pater meus, qui illas
mihi dedit, major omnibus est.“ (Joan. 10, 28). Sic apostolus
probavit, quod supra (v. 28.) affirmaverat, scilicet o mnia in
bonum cooperari diligentibus Deum.

V. 32. „Qui quidem proprio Filio non pepercit, sed pro nobis
omnibus tradidit emn.“ — Verbis his co n fi rmat apostolus con—
clusionem antegressam (v. 31.): Deus est, qui stat pro nobis -
argumentando a summo Dei erga homines amore, quip-
pequi proprio Filio suo non pepercerit eorum salutis causa. Est
argumentatio a majori ad minus, ἰδίου h. 1. est emphatice
sumendum, i. e. Filio suo naturali, que, cum sit unius ejusdemquo
cum Deo Patre substantiae (naturae), nil majus, nec suae sub-
stantiae suoque cordi propinquius quid habet. — Ad παρέδωκεν
supplendum est (ut 4, 25.) εἰς θάνατον. - ὑπὲρ ἡμῶν πάντων, pro
nobis omnibus. Christus nimirum quoad intentionem (vo-
luntatem) pro omnibus traditus est (coll. 1. Tim. 2, 4. 1. Joan.
2, 1.), ut omnes salutem consequantur. —- „Quomodo non etiam
cum eo omnia nobis donabit Ψ( Argumentatur apostolus a m a jori
ad minus: Si Deus Filium suum naturalem, ergo summum et
sibi carissimum, salutis nostrae causa tradidit in mortem, certe
credendum est, eum cum illo omnia nobis donaturum esse, quae
necessaria sunt nobis ad perficiendam salutem nostram. -- χαρί-

 

