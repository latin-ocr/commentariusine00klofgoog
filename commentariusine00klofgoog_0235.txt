0⁸1). XV. V. 1-2. 231

ad finem epistolae (16, 25.) legitur, et quidem rectius, Nam ad
finem c. 16. legitur in plerisque codicibus graeciS, nec non in
versione Syriaca et apud omnes Patres latinos,

caput XV.

Argumentum. In prima capitis hujus parte pergit apo-
stolus monere firmos fide, ut infirmorum imbecillitates Christi
exemplo patienter ferant (v. 1—4.)·; hortatur dein utrosque, ethnico-
christianos et ,Iudaeo-christianos, adconcordiam et fraternam
charitatem3 dein pia apprecatione posteriorem hanc epi-
stolae suae partem claudit (5-13.) -- In epilogo epistolae
(14—33.) excusat se, quod Romanis scripserit, atque dicit, offi-
cium muneris apostolici ab ipso postulasse, ut quaedam aspere
dixerit3 breviter exponit fructum sui inter gentiles praedicati
evangelii (14-20.); se ad ipsos venturum pollicetur, quum
in Hispaniam profecturus eos in transcursu videre · speret
(21—24.); sed antea Hierosolymam vadet ad eleemosynas, in
Macedonia et Achaia in sustentationem Hierosolymitanorum chri-
stianornm collectas, deferendas (25-29.); interim eos instanter
obsecrat, ut pro ipso Deum orent, iterque suum Hierosolymi-
tanum Deo commendat, ut omnibus feliciter peractiS, Romam
laetus veniat (30-33.).

V. 1. „Debemus autem nos firmi imbecillitates infirmorum
portare‚“ Vult dicere: Non tantum debemus omne scandalum
vitare, sed debemus etiam noS, qui persuasionem illam firmam
habemus, infirmorum fratrum nostrorum ignorantias et praejudicia
patienter sufferre. —- Debemus (ὀφείλομεν), scilicet debito fra-
ternae charitatis. -—— δυνατοὶ (firmi), scil. τῇ πίστει (persuasione).
Imbecillitates‚ i. e. ignorantiam, praejudicia, quibus crede-
rent, leges rituales etiamnum vim obligandi habere. —— „Et non
nobis ipsis placere ‚·“ quasi diceret: Et non sine respectu aliorum
tantum juxta nostram animi persuasionem et scientiam vivere,
proximorum utilitate neglecta.

V. 2. „ Unusquisque nostrum proaeimo suo placeat in bonum,
ad aedificationemf‘ Vult dicere: Unusquisque nostrum proximi
commodis inserviat ad promovendum bonum ipsius, ut nimirum
saluti ejus inserviat (dando bonum exemplum). Verba: ad ae-
dificationem sunt explicatio verborum: in bonum. Lectio
ἕκαστος ἡμῶν praeferenda est ob contextum lectioni: ἕκαστος ὑμῶν.

